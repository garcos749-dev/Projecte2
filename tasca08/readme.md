# T08 – Proposta de dominis i hosting

## Breu descripció de la tasca

En grups de projecte, heu rebut l’encàrrec d’assessorar **nous clients de la consultora EverPia** en l’elecció del **domini i del servei de hosting** per a la seva pàgina web.

Cada equip treballarà amb **dos clients assignats** i haurà de preparar una **proposta tècnica i professional** que inclogui:

- Recomanació de domini i pla de hosting.  
- Comparació de diferents proveïdors.  
- Argumentació tècnica pròpia d’un tècnic informàtic.

Tot el treball s’ha de redactar íntegrament en **Markdown** i pujar-se al **repositori GitHub** dins la carpeta `T08/`.  
Aquesta tasca servirà com a base per al **Producte P03: Presentació d’elecció de hosting**, que s’exposarà davant del client en el **Projecte Intermodular**.

---

## Objectius específics

- Aprendre a treballar amb **Markdown** com a format estàndard de documentació tècnica.  
- Investigar i analitzar **ofertes de hosting i dominis** segons els requeriments d’un client real.  
- Redactar propostes tècniques clares i estructurades.  
- Preparar la documentació base per a la **presentació P03**.

---

## Objectius d’aprenentatge

- Detectar **requeriments tècnics i de negoci** d’un client web (capacitat, creixement, SLA, RGPD).  
- Comparar **proveïdors de hosting** amb criteris objectius (rendiment, seguretat, suport, cost total).  
- Dissenyar una **estratègia de domini i DNS** coherent amb la marca.  
- Documentar i presentar una proposta professional.

